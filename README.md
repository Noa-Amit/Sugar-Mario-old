<div dir='rtl' lang='he'>

# Sugar Mario

*בואו ועזרו למריו לעבור את האתגרים והתמודדויות השונות שבמחלת הסוכרת ולסיים את היום בריא ושמח.*

## מהות המשחק

מריו מתמודד עם מחלת הסוכרת וצריך לאזן את הסוכר שלו. במהלך המשחק אנחנו צריכים לעזור למריו לאכול נכון, להזריק אינסולין ולעבור מכשולים שונים כך שיישאר מאוזן ובריא. מריו יפגוש אתגרים רבים כמו: כמה מאכלים עם סוכר הוא יכול לאכול ומתי הוא צריך לאכול סוכר כדי לא להגיע לסוכר נמוך מידי, מתי הוא צריך לקחת אינסולין כדי לא להגיע לסוכר גבוה מידי וכ'ו. בדרך הוא יפגוש גם הסברים ועובדות על מחלת הסוכרת, על המושגים השונים וטיפים איך לצלוח את היום בצורה הטובה ביותר.

המשחק מיועד לגילאי 8 ומעלה ולשחקן יחיד. הוא פונה למי שרוצה ללמוד על הסוכרת ממקום יותר חוויתי ופחות לימודי ולחוות את אתגרי היומיום של חולי הסוכרת.
ניתן לשחק במשחק דרך מחשב רגיל.

---


## פרטי המשחק


### 1. מה רואים?

המשחק נראה כמו הלוח של סופר מריו- עולם שטוח שבו יש דשא שעליו השחקן הולך, על הדשא יש את המכשולים השונים (צינורות, קוביות שצריך להתכופף או לקפוץ עליהן...). 
יש שמיים מעל שבהם ניתן לראות את הנתונים של השחקן- כמה חיים נשאר לו, כמה נקודות יש לו, מד סוכר.
צבע השמיים ישתנה בהתאם לשעה ביום.
הלוח בעצם מתקדם יחד עם מריו, הוא בגובה אחיד והשוני הוא בעצם ברוחב שלו.

![הדמיה Sugar Mario](https://user-images.githubusercontent.com/58184656/100541032-e1f71580-3249-11eb-8919-6786ce3b9b46.png)


### 2. מה עושים?

תהליך ההתחלה-
המשחק נפתח בסרטון קצר שמתחיל קודם כל בהסבר על מה זה סוכרת, מה זה אומר וכ'ו. אחרי ההסבר יפתח מיני משחק ובו השחקן ישחק משחק דוגמא יחד עם העזרה של המערכת. הוא יתחיל ללכת ובכל פעם שיגיע למשהו חדש ייפתח הסבר על מה זה אומר ומה הוא צריך לעשות. בנוסף, כשהסוכר שלו יתקרב לרמה גבוהה מידי או נמוכה מידי, יופיע הסבר שאומר לשחקן שיזהר ומה הוא צריך לעשות כדי לצאת מזה. לאחר שהשחקן סיים את שלב ההתחלה הוא יוכל להתחיל לשחק בלי הסברים. (יהיה אפשר לדלג על ההסבר למקרה שהשחקן כבר שיחק במשחק ומכיר את החוקים).

תהליך הליבה- לאחר הסרטון המשחק מתחיל בכך שמריו נוחת לעולם ומתחיל ללכת, הוא יכול ללכת, לקפוץ, להתכופף (ולרוץ?). תוך כדי ההליכה יש לו בדרך מכשולים- גם מכשולי הדרך (מדרגות וכ'ו) וגם אוכל ואינסולין שהוא צריך להחליט אם לקחת או לא בהתאם למד הסוכר שמופיע בצד. אם הוא מגיע לסוכר גבוה מידי או נמוך מידי ( לדוגמא 250 או 50), הוא מאבד חיים. אם הוא מגיע בדיוק לאמצע (לדוגמא 100) הוא מקבל עוד חיים. אפשר להוסיף אפשרות שבה ברגע שמריו לוקח אינסולין הוא מקבל 'כוחות מיוחדים' בהם הוא יכול לאכול כל אוכל שמגיע בלי שזה ישפיע על הסוכר, למשך 10 שניות (כמו סגנון של מטבעות בונוס כאלו). השלבים נהיים קשים יותר ומאתגרים, וזה מתבטא בין השאר גם באיך מריו מתחיל את היום שלו (את השלב הנוכחי)- בשלבים הראשונים הוא יתחיל את השלב כשהוא מאוזן ובשלבים הבאים הוא יתחיל אותם כשהוא עם סוכר נמוך/גבוה ויצטרך מהר לאזן את עצמו.

תהליך הסיום- המשחק נגמר כאשר מריו סיים את השלבים של ה'עולם' אליו הוא נכנס, בלי שאיבד את כל החיים שלו והצליח להישאר מאוזן ומקבל תעודת הצטיינות על כך שהצליח לחיות חיים בריאים ונכונים והצליח להתגבר על כל המכשולים למרות הסוכרת.


### 3. מה העצמים?

•	אם השחקן מגיע לסוכר 250 או לסוכר 0 יורד לו חיים. 
•	אם השחקן מגיע לסוכר 100 הוא מקבל חיים נוספים.
•	אם נגמר לשחקן החיים הוא נפסל.
•	השחקן יכול ללכת קדימה (קורה אוטומטית), לרוץ (מקש של החץ ימינה), לקפוץ (מקש של החץ למעלה) ולהתכופף (מקש של החץ למטה).
•	אם הוא אוכל דברים מתוקים- הסוכר שלו עולה (לכל אוכל במשחק יש 'ערך תזונתי' משלו ולפי זה כמו הסוכר משתנה).
•	אם הוא אוסף אינסולין- הוא מקבל 'כוחות מיוחדים' והוא יכול למשך 10 שניות לאכול את כל מה שיש בדרך וככה לקבל בעצם נקודות בונוס. ובנוסף הסוכר שלו מתחיל לרדת (ולכן הוא צריך לשים לב לא לקחת יותר מידי אינסולין בבת אחת).
•	אם הוא אוכל דברים בריאים- הוא מקבל נקודות.
כל החוקים והמשאבים הנ"ל יופיעו בסרטון של תהליך ההתחלה. יהיה בעצם הסבר על כל דבר, מה הוא אומר ומה צריך לעשות איתו 


### 4. מה האפשרויות?

•	אם השחקן ירצה לבחור באופן ידני בתחילת המשחק בין 3 רמות קושי שונות, הוא יוכל לבחור את רמת הסוכר שאיתה מריו מתחיל את השלב. ז"א שבשלב הקל ביותר מריו יפתח את השלב כשהוא מאוזן לגמרי וככה יהיה לו יותר קל לשמור על האיזון. בשלב הבינוני הוא יתחיל את השלב כשהסוכר שלו קצת גבוה והוא יצטרך להוריד אותו לפני שיגיע לרמת סוכר שבה הוא כבר מאבד חיים. ובשלב הקשה ביותר הוא יתחיל כשרמת הסוכר שלו נמוכה ממש ככה שהוא יצטרך לאכול הרבה מתוק כדי לעלות אותו אבל אחרי זה גם לשים לב שהסוכר לא עולה מידי (איזונים שבחיים האמיתיים של סוכרתיים הם הכי קשים, ובאמת בד"כ אחרי שיש היפו (סוכר נמוך מאוד) ומרוב לחץ הסוכרתי אוכל הרבה הרבה מתוק כדי לעלות את הסוכר, ואז ברוב הפעמים זה מגיע אחר כך גם להיפר (סוכר מאוד גבוה), מאוד קשה למצוא את האיזון בסיטואציה כזו).
•	המשחק שלנו יזהה את מיומנות השחקן בעזרת מדידת זמן של כמה זמן השחקן מצליח להישאר מאוזן (ניתן לו טווח מסוים כמו לדוגמא בין 85 ל120..), ואם המשחק מזהה שהשחקן מצליח להישאר ברמות אלו של הסוכר הוא ידע להתאים את רמת הקושי ולתת לשחקן מכשולים נוספים, אולי מכשולים שיגרמו לו בכוונה לאכול כמה דברים שיפרו את האיזון שלו ככה שהוא יצטרך קצת להתמודד ולאזן ולא רק לשמור על האיזון וכ'ו.
• השחקן יכול לבחור בתחילת המשחק איזה דמות של מריו הוא רוצה להיות מתוך האפשרויות הקיימות.
• במסך הבית יש לשחקן אפשרות לבחור אם המשק יהיה עם מוזיקת רקע או בלי.


### 5. מה העולם?

•	חוקי טבע- חוקי הטבע כמו חוקי הטבע בכדור הארץ. העולם במשחק שטוח, והשחקן לא יכול לשוטט בו בחופשיות ורק ללכת לפי המסלול. 
גיאוגרפיה- העולם הוא מסלול שממשיך לאינסוף. יש למטה אדמה ולמעלה שמיים ומלבנים צפים שהשחקן יכול לקפוץ אליהם. 
היסטוריה- מריו יום אחד מגלה שהוא סוכרתי וצריך להתמודד עם המחלה. מאז כל יום הוא צריך לשמור על האיזון.
•	סופר מריו הוא משחק מוכר ולכן כנראה השחקן כבר מכיר את העולם והחוקים שלו. את ההיסטוריה נסביר לשחקן בתחילת המשחק



### 6.	מה הסיפור?
•	לפני שהמשחק יתחיל יהיה סרטון קליל וחמוד שיסביר שמריו גילה יום אחד שהוא סוכרתי ושהוא צריך לשמור על האיזון של הסוכר. בסרטון תהיה הכוונה לאיך בעצם צריך לשחק ומה צריך לעשות וגם הסברים על המושגים השונים הקשורים לסוכרת.
•	סיפור הרקע הזה יועבר בסרטון אנימציה בו יהיה אפשר לראות את מריו, את הרופא שלו וכ'ו.



### 7.	מי הדמויות?

•	דמויות מרכזיות- הגיבור יהיה מריו כמובן, והמתנגד העיקרי הוא בעצם הסוכר, או המאכלים המתוקים והאינסולין אותם צריך מריו לקחת בחוכמה.
•	דמויות משניות- הרופא שנותן הערות מידי פעם באמצע המשחק ובעצם מוסיף גם ערך מוסף למשחק בכך שהוא מלמד את השחקן מושגים שונים על הסוכרת וגם מעודד אותו כשהוא מצליח או מזהיר אותו כשהוא קרוב לפסילה. הדמויות ה"רעות" אותם מריו צריך למעוך, שנותנות בעצם לשחקן עוד אתגר שלאו דווקא קשור לסוכרת אבל נחמד ומזכיר את משחק הסופר מריו המקורי.
•	ככל שהשלבים עולים ככה יהיו יותר מהדמויות ה"רעות", ואולי אפשר שבשלבים המתקדמים יותר הם יהיו יותר גדולים ככה שיהיה קשה יותר למעוך אותם.
•	הרופא הוא דמות ללא רצון חופשי. הוא לא מסתובב בעולם אלא צץ כשיש בו צורך. האויבים הם דמויות עם רצון חופשי כיוון שהן מסתובבות בחופשיות בעולם באופן עצמאי.


## שלבים במשחק

תארו לפחות 
N+1
שלבים שונים שיהיו במשחק. הסבירו את המבנה של כל שלב ואת ההבדלים ביניהם.

---


## סקר שוק

1.	Super Mario Run- משחק מאוד דומה שבו מריו צריך להציל את הנסיכה מהארמון ובדרך יש לו מכשולים. במהלך ההליכה שלו לארמון אין יותר מידי אתגר, הוא רק צריך ללכת ולקפוץ מעל המכשולים. במשחק שלנו, בנוסף להליכה, לקפיצה וכ'ו, הוא צריך גם להחליט מה לקחת ומה לא כדי להישאר בחיים. בנוסף, הרעיון של המשחק שלנו הוא גם להכיר מה זה אומר להיות סוכרתי, סוג של 'יום בחיי סוכרתי', כך שתוך כדי המשחק אתה גם לומד דברים חדשים שלא ידעת.
2.	'משימת הסוכרת'- אחרי חיפוש בגוגל, ראינו שיש משחק עם מטרה דומה לשלנו, לימוד ו'הצצה' לחייו של סוכרתי. את המשחק עצמו לא הצלחנו למצוא (כנראה שמחקו אותו), אבל ראינו עליו כתבות שמסבירות פחות או יותר מה קורה במשחק (חידות ושאלות על כל מיני מקרים והתמודדויות שסוכרתי מתמודד איתן במהלך היום). המשחק שלנו מאתגר יותר, ופחות נותן לך הרגשה שאתה לומד במהלך המשחק, אלא הלימוד והמידע מגיעים כדרך אגב, תוך כדי המשחק, כך שכשאתה משחק אתה מרגיש שאתה משחק ולא לומד. הוא נותן יותר חווית משחק ופחות חווית לימוד.
3.	HealthSeeker- משחק נוסף שמצאנו לאחר חיפוש בגוגל, גם אותו לא הצלחנו למצוא כדי לשחק, אבל ממה שכתוב עליו אנחנו מבינות שזה משחק שמתעסק יותר בבריאות. 
"במשחק יציעו לכם מגוון מנהגים, שמהווים צעדים פשוטים המועילים לבריאות כמו להחנות את הרכב רחוק יותר וללכת קצת ברגל, לאכול פרי במקום עוגה ואפילו לשים לב לכמה פעמים אתה טורחים לעשות משהו נחמד בשביל עצמכם (תתפלאו...)."
המשחק שלנו מתעסק בלימוד על הסוכרת, בהתמודדות ובקשיים, ובכך מלמד אנשים אחרים שאינם סוכרתיים איך בעצם מרגיש מי שחולה בסוכרת, ולא מתרכז בסוכרתיים עצמם ובטיפים איך להתמודד עם הסוכרת טוב יותר. ובכך המשחק שלנו מקורי יותר ופונה לקהל יעד רחב יותר.


</div>
